---
title: page-1
project-page-title: J. Bobrovskio Lietuva. Abipus Nemuno - tarp rytų ir vakarų
project-page-title-overlay: J. Bobrovskio Lietuva.<br>Abipus Nemuno - tarp rytų ir vakarų
project-page-year: 2015
layout: project-page-layout
tag: project-page
---

<div>
	<strong>Apie Projekta</strong><br />
	Parodos &bdquo;J. Bobrovskio Lietuva: abipus Nemuno tarp rytų ir vakarų&ldquo; prie&scaron;istorė &ndash; 2012 -2013 m.<br />
	<br />
	Kartu su V&scaron;Į &bdquo;Kultūros meniu&ldquo; įgyvendintas projektas &bdquo;Mažosios Lietuvos tapatybė &scaron;iandien&ldquo;, skirtas K. Donelaičio 300-osioms gimimo metinėms. Projektas prasidėjo aktualizuojant Lietuvos ir Rytų Europos kultūrai bei politikai reik&scaron;mingą Mažosios Lietuvos istorinę atmintį &scaron;ių dienų Europos Sąjungos kontekste. 2016 m. pristatant sukurtų darbų personalinę parodą &bdquo;Ilgesio žemė&ldquo; galerijoje &bdquo;Bildkultur&ldquo; &Scaron;tutgarte vykusioje diskusijoje buvo paminėta Rytų Europai reik&scaron;minga Johaneso Bobrovskio literatūrinė kūryba. Jo įkvėpimo &scaron;altinis ir multikultūrinė socialinė aplinka &ndash; Mažoji Lietuva. Tai paskatino&nbsp; toliau tęsti pradėtą fotografijų seriją apie tą kra&scaron;tą, kurį J. Bobrovskis savo kūryboje atskleidžia kaip europinį bei tautinį Lietuvos tapatumą. &Scaron;iuo požiūriu mane domino, kaip fotografijos ir grožinės literatūros jungties vaizdinė i&scaron;rai&scaron;ka gali tapti funkcionaliosios atminties forma ir prisidėti prie kolektyvinės tautinės Lietuvos tapatybės formavimo ir jos įtvirtinimo. Taigi, fotografinio tyrinėjimo tikslu tapo vizualinis &scaron;iandienos Mažosios Lietuvos kontekstas jungiantis žmogų ir jo aplinką, J. Bobrovskio kūrybos motyvus bei su jo biografija ir literatūra susijusias geografines vietoves. Ketinimai sutapo ir su Gabrielės Žaidytės, tuometinės kultūros ata&scaron;ė Vokietijoje, pasiūlymu surengti fotografijų parodą Leipcigo mugės metu.&nbsp;<br />
	&nbsp;</div>
<div>
	<strong>Apie Fotografija</strong><br />
	Fotografija man &ndash; tai kelionė, nuotykis ar galimybė patirti kažką naują, o fotoaparatas &ndash; tai tarsi raktas, kuriuo gali atrakinti kitokios tikrovės duris: pasikeitusios, kurios neliko. Tai būdas pažvelgti į svetimus gyvenimus, juos prisijaukinti, i&scaron;gyventi kaip savuosius prisiminimus. Kaskart važiuojant tuo pačiu keliu pro Kauną ir nusukus link Nemuno Jurbarko kryptimi stebėjau nuostabiai besikeičiantį gamtovaizdį, vis kitą Nemuno veidą. Ties Vilky&scaron;kiais jis virsta neatsiejama užliejamų pievų dalimi, lyg peiliu lygiai nuriektas pyragas. Nors tame peizaže tebestovi namus palikusių vokiečių sodybos, menančios J. Bobrovskio laiką, ten jau gyvena kiti žmonės. Tie, kuriuos sutikau &ndash; &bdquo;i&scaron; nuovargio gražūs&ldquo; anot J. Bobrovskio, &ndash; liko mano fotografijose: &Scaron;ventra&scaron;čio tyrėjas Petras Smalininkuose, Dana-Rūta Borkertienė, patikėjusi raktus nuo Vilky&scaron;kių bažnyčios, Sigitas Stonys, kurios piktos bitės sugėlė mane, vokietis vargonų meistras Jorgas Nassas, įsteigęs J. Bobrovskio muziejų Vilky&scaron;kiuose, Eugenijus ir Giedrė Skipičiai, jų įdomių pasakojimų galima buvo klausytis be galo, &Scaron;ereitlaukio Stasė, kurios kiaulę-pasprukusią &bdquo;bestiją&ldquo; padėjau įvaryti į tvartą, Regimantas ir Ona, gyvenantys buvusioje siauruko stotyje Vilkdaubyje, ...<br />
	Kad suprastum, kaip gera de&scaron;iniajame Nemuno krante tereikia Luizės tiltu pereiti į kairįjį, pasivaik&scaron;čioti Sovietsko gatvėmis, Nemane i&scaron; Pergalės gatvės duobėtu Ragainės pilies plytų duženomis užpiltu taku nusileisti prie upės. Tada ir tampa akivaizdu, kaip grėsmingai Nemunas vis dar brėžia ribą tarp skirtingų tikrovių, dalindamas jas į svetimą ir savą ir kokia aktuali yra J. Bobrovskio gyvenimo patirtis bei kūryba &scaron;iandien: <em>&bdquo;&lt; ... &scaron;iandien su &scaron;irdgėla metam pliauskas į svetimus ugniakurus &lt; ... &gt;&ldquo;</em> / Sarmatijos metas.<br />
	Kaip ir daugeliui vokiečių, palikusių namus ar i&scaron;vytų, i&scaron;tremtų i&scaron; Mažosios Lietuvos, J. Bobrovskiui, i&scaron;gyvenusiam Antrojo pasaulinio karo siaubus ir nelaisvę sovietų lageriuose, nebuvo lemta sugrįžti. Ra&scaron;ytojo biografija nuvedė į Berlyną. Čia radau kitą laiką ir kitą realybę. Berlynas pasitiko besiruo&scaron;iantis sutikti &scaron;v. Kalėdas. Miestas be Sienos, kurią matydavo J. Bobrovskis pro spaustuvės langus. Friedrichshageno kapinėse ant jo kapo pasodintas ąžuoliukas nuo Rambyno kalno.&nbsp;</div>
<div>
	<br />
	J. Bobrovskis kaip akmuo, riedulys lauko takelyje, atridentas ledynų po kojom, už kurio užkliuvęs parkrentu veidu į vėsią ir drėgną Sarmatijos žolę. Mėgindamas atsikelti apsiverčiu ant nugaros ir pamatau baltą, taip skaudžiai atpažįstamą apniukusį dangų, i&scaron;lindusį i&scaron; už mi&scaron;ko horizonto tarsi popieriaus lapą spausdinimo ma&scaron;inėlėje, dar tu&scaron;čią, neprira&scaron;ytą, ar baltą fortepijono klavi&scaron;ą, laukiantį pir&scaron;to prisilietimo. Jaučiu tą kažką, ką atpažįstu J. Bobrovskio kūryboje. Netikiu fotografijos galia, bet tikiu žmonėmis ir jų aplinkos ženklais, kurių atvaizdai lieka nuotraukose. Jaučiuosi viso to dalimi.</div>
